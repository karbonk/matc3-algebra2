% (c)~2014 Claudio Carboncini - claudio.carboncini@gmail.com
% (c)~2014 Dimitrios Vrettos - d.vrettos@gmail.com
\chapter{Equazioni e disequazioni con moduli}

\section{Valore assoluto}
Riprendiamo la definizione già vista in ``Algebra~1'' di valore assoluto. Il \emph{valore assoluto} o \emph{modulo} di un numero $a$, indicato con $|a|$, è lo stesso numero $a$ se esso è maggiore o uguale a zero, o il suo opposto, cioè $-a$, se è minore di zero. In sintesi scriviamo:

\begin{equation*}
\left|a\right|=\begin{cases}a & \text{ se~~}a\ge 0\\
-a & \text{ se~~}a<0\end{cases}
\end{equation*}

Per esempio $\left|+7\right|=7$,~~$\left|-3\right|=-(-3)=3$,~~$\left|0\right|=0$,~~$\left|-1\right|=1$,~~$\left|1\right|=1$.

In maniera analoga definiamo il valore assoluto di un'espressione algebrica.
Il valore assoluto o modulo dell'espressione algebrica $E=x^2-3x$, indicato con $\left|x^2-3x\right|$, è una funzione definita per casi, cioè definita da espressioni diverse su sottoinsiemi diversi del dominio, 
\[f(x)=\left|x^2-3x\right|=\begin{cases}x^2-3x & \text{ se~~}x^2-3x\ge 0\\-\left(x^2-3x\right) & \text{ se~~}x^2-3x<0\end{cases}.\]
Risolvendo la disequazione $x^2-3x\ge 0$ si esplicitano i due sottoinsiemi in cui sono definite le due espressioni algebriche, cioè 
\[f(x)=\left|x^2-3x\right|=\begin{cases}x^2-3x & \text{ se~~}x\le 0\vee x\ge 3\\-x^2+3x & \text{ se~~}0<x<3\end{cases}.\]

In generale, la funzione \emph{valore assoluto} o \emph{modulo} di un'espressione algebrica viene definita come: 
\[\left|f(x)\right|=\begin{cases}f(x) & \text{ se~~}f(x)\ge 0\\-f(x) & \text{ se~~}f(x)<0\end{cases}.\]

La funzione $f(x)$ è detta \textit{argomento del valore assoluto}.

\begin{exrig}
\begin{esempio}
Per la funzione $f(x)=\left|\sqrt 3+3x\right|$ trovare le espressioni algebriche che descrivono i due casi.

Per definizione si ha: 
\[f(x)=\left|\sqrt 3+3x\right|=\begin{cases}\sqrt 3+3x & \text{ se~~}\sqrt 3+3x\ge 0\:\Rightarrow\: x\ge -\dfrac{\sqrt 3} 3\\-\sqrt 3-3x & \text{ se~~}\sqrt 3+3x<0\:\Rightarrow\: x<-\dfrac{\sqrt 3} 3\end{cases}.\]
\end{esempio}
\pagebreak
\begin{esempio}
Data la funzione $f(x)=\left|x^2-4\right|+\left|x+1\right|-2x$ descriverla per casi, eliminando i valori assoluti.

Dobbiamo studiare i segni dei due binomi in valore assoluto 
\[\begin{array}{l}x^2-4\ge 0\quad\Rightarrow\quad x\le -2\vee x\ge 2~\text{ e} \\x+1\ge 0\quad\Rightarrow\quad x\ge -1.\end{array}\]

%\[x^2-4\ge 0\quad\Rightarrow\quad x\le -2\vee x\ge 2\] e \[x+1\ge 0\quad\Rightarrow\quad x>-1.\] 
La situazione è rappresentata con maggiore chiarezza nel grafico seguente.
\begin{center}
\input{./lbr/chap07/fig001_seg.pgf}
\end{center}

\begin{itemize*}
\item Nell'intervallo $x\le -2$ l'argomento del primo valore assoluto è positivo o uguale a 0 per $x=-2$ e quello del secondo è negativo;
\item nell'intervallo $-2<x<-1$ tutti e due gli argomenti del valore assoluto sono negativi;
\item nell'intervallo $-1\le x\le 2$ l'argomento del primo valore assoluto è negativo o uguale a 0 per $x=2$, quello del secondo è positivo o uguale a 0 per $x=1$;
\item nell'intervallo $x>2$ entrambi gli argomenti sono positivi.
\end{itemize*}
In sintesi 
\[f(x)=
\begin{cases}(x^2-4)-(x+1)-2x & \text{ se~~}x\le -2 \\
-(x^2-4)-(x+1)-2x & \text{ se~~}-2<x<-1 \\
-(x^2-4)+(x+1)-2x & \text{ se~~}-1\le x\le 2 \\
(x^2-4)+(x+1)-2x & \text{ se~~}x>2
\end{cases}.\]
\end{esempio}
\end{exrig}
\ovalbox{\risolvii \ref{ese:7.1}, \ref{ese:7.2}, \ref{ese:7.3}}

\section{Equazioni in una incognita in valore assoluto}
\subsection{Equazioni nelle quali l'incognita è presente solo all'interno del modulo}
\begin{itemize}
\item Equazioni con valore assoluto del tipo $\left|f(x)\right|=k\text{ con }k\ge 0$.
\end{itemize}

\begin{exrig}
\begin{esempio}\label{es:7.3}
Risolvere la seguente equazione $\left|x^2-7\right|=3$.

Per la definizione di valore assoluto si ha che
$\left|x^2-7\right|=\begin{cases}
x^2-7 & \text{ se~~}x^2-7 \ge 0\\
-x^2+7 & \text{ se~~}x^2-7 < 0\\
\end{cases}\;$, pertanto l'equazione diventa

\[\left|x^2-7\right|=3 \:\Rightarrow \begin{cases}
x^2-7=3 & \text{ se~~}x^2-7 \ge 0\\
-x^2+7=3 & \text{ se~~}x^2-7 < 0\\
\end{cases}\]
ovvero il tutto equivale all'unione dei due sistemi

\[\left\{\begin{array}{l}{x^2-7\ge 0}\\{x^2-7=3}\end{array}\right.\cup \left\{\begin{array}{l}{x^2-7<0}\\{-x^2+7=3}\end{array}\right..\]

Moltiplicando per $-1$ ambo i membri dell'equazione del secondo sistema otteniamo: \[\left\{\begin{array}{l}{x^2-7\ge 0}\\{x^2-7=3}\end{array}\right.\cup \left\{\begin{array}{l}{x^2-7<0}\\{x^2-7=-3}\end{array}\right..\]

Si vede abbastanza facilmente che sia nel primo che nel secondo sistema le due disequazioni sono sempre verificate. Infatti, nel primo sistema l'equazione $x^2-7=3$ verifica automaticamente la disequazione $x^2-7\ge 0$ in quanto è richiesto che $x^2-7$ sia uguale a $3$, pertanto è necessariamente positivo.
Stesso ragionamento vale per il secondo sistema. In altre parole, per risolvere la disequazione data è sufficiente risolvere le due equazioni $x^2-7=3$ e $x^2-7=-3$ unendone le soluzioni. Quindi
\[\begin{array}{l}x^2-7=3\:\Rightarrow\: x^2=10\:\Rightarrow\: x_1=-\sqrt{10}\;\vee\; x_2=\sqrt{10}~\text{ e} \\x^2-7=-3\:\Rightarrow\: x^2=4\:\Rightarrow\: x_3=-2\;\vee\; x_4=2.\end{array}\]

L'insieme delle soluzioni è quindi: $\left\{-\sqrt{10}\text{, }\sqrt{10}\text{, }-2\text{, }+2\right\}$.
\end{esempio}
\end{exrig}

\paragraph{Procedura risolutiva} Per risolvere un'equazione del tipo $\left|f(x)\right|=k\,\text{ con }k\ge 0$ è sufficiente risolvere la doppia equazione $f(x)=\pm k$.
\begin{exrig}
\begin{esempio}
Risolvere la seguente equazione $\left|x^2-x\right|=1$.

L'equazione $\left|x^2-x\right|=1$ si risolve unendo le soluzioni delle equazioni $x^2-x=1$ e $x^2-x=-1$. cioè:
\[\begin{array}{l}x^2-x=1\quad\Rightarrow\quad x^2-x-1=0\quad\Rightarrow\quad x_1=\dfrac{1-\sqrt 5} 2\;\vee\; x_2=\dfrac{1+\sqrt 5} 2~\text{ e} \\x^2-x=-1\quad\Rightarrow\quad x^2-x+1=0\quad\Rightarrow\quad \Delta <0\quad\Rightarrow\quad\IS=\emptyset.\end{array}\]

L'insieme soluzione dell'equazione data è quindi \[\IS=\left\{\dfrac{1-\sqrt 5} 2\text{, }\dfrac{1+\sqrt 5} 2\right\}.\]
\end{esempio}
\end{exrig}

\begin{itemize}
\item Equazioni con valore assoluto del tipo ${\left|f(x)\right|=k\text{ con }k<0}$.
\end{itemize}

Se $k<0$ l'equazione è impossibile. In questo caso $\left|f(x)\right|=k$ è una contraddizione, in quanto un valore assoluto di una espressione è sempre un valore positivo.

\begin{exrig}
\begin{esempio}
Risolvere la seguente equazione $\left|x-7\right|=-1$.
Impostiamo la ricerca delle soluzioni con il metodo generale presentato nell'esempio~\ref{es:7.3}. L'equazione corrisponde alla soluzione dell'unione dei due sistemi seguenti
\[\left\{\begin{array}{l}{x-7\ge 0}\\{x-7=-1}\end{array}\right. \cup~ \left\{\begin{array}{l}{x-7<0}\\{x-7=1}\end{array}\right..\]
Entrambi i sistemi non hanno soluzioni reali. L'equazione è impossibile.
\end{esempio}
\end{exrig}
\ovalbox{\risolvii \ref{ese:7.3}, \ref{ese:7.4}, \ref{ese:7.5}, \ref{ese:7.6}, \ref{ese:7.7}}

\subsection{Equazioni nelle quali l'incognita si trova anche fuori dal modulo}
\begin{exrig}
\begin{esempio}
Risolvere la seguente equazione $\left|-1+3x\right|=7x+4$.

L'equazione presenta un valore assoluto al primo membro.

Tenendo conto che 
\[\left|-1+3x\right|=\spazielenx{\begin{cases}-1+3x & \text{ se~~}-1+3x\ge 0\:\Rightarrow\: x\ge \frac 1 3\\1-3x & \text{ se~~}-1+3x<0\:\Rightarrow\: x<\frac 1 3\end{cases}\text{,}}\]
l'equazione si trasforma nell'unione dei due sistemi 
\[\left\{\begin{array}{l}{x\ge \dfrac 1 3}\\{-1+3x=7x+4}\end{array}\right.\cup \left\{\begin{array}{l}{x<\dfrac 1 3}\\{1-3x=7x+4}\end{array}\right..\]

Risolvendo si ha 
\[\left\{\begin{array}{l}{x\ge \dfrac 1 3}\\{4x=-5\:\Rightarrow\: x=-\dfrac 5 4}\end{array}\right.\cup \left\{\begin{array}{l}{x<\dfrac 1 3}\\{10x=-3\:\Rightarrow\: x=-\dfrac 3{10}}\end{array}\right..\]

La soluzione $-\dfrac 5 4$ non è accettabile in quanto non è maggiore di $\dfrac 1 3$. Pertanto rimane la soluzione $x=-\dfrac 3{10}$ (che è minore di $\dfrac{1}{3}$).
\end{esempio}

\begin{esempio}
Risolvere la seguente equazione $\left|-2x+5\right|=x-3$.

Esplicitiamo i due casi dell'argomento 
\[\left|-2x+5\right|=\begin{cases}-2x+5 & \text{ se~~}-2x+5\ge 0\:\Rightarrow\: x\le \dfrac 5 2\\2x-5 & \text{ se~~}-2x+5<0\:\Rightarrow\: x>\dfrac 5 2\end{cases}.\]
L'equazione si trasforma quindi nell'unione dei due sistemi:
\[\left\{\begin{array}{l}{x\le \dfrac 5 2}\\{-2x+5=x-3}\end{array}\right.\cup \left\{\begin{array}{l}{x>\dfrac 5 2}\\{2x-5=x-3}\end{array}\right..\]

Risolviamo ciascun sistema 
\[\left\{\begin{array}{l}{x\le \dfrac 5 2}\\{-3x=-8\:\Rightarrow\: x=\dfrac 8 3}\end{array}\right.\cup \left\{\begin{array}{l}{x>\dfrac 5 2}\\{x=2}\end{array}\right.\] 
ognuno dei quali risulta impossibile, cioè $\IS_1=\emptyset$ e $\IS_2=\emptyset $.

Quindi l'insieme soluzione dell'equazione data è $\IS=\IS_1\cup \IS_2=\emptyset \cup \emptyset =\emptyset $: l'equazione è impossibile.
\end{esempio}

\begin{esempio}
Risolvere la seguente equazione $\left|2x-1\right|=x+2$.

L'equazione si trasforma nell'unione dei due sistemi 
\[ \left\{\begin{array}{l}{2x-1\ge 0}\\{2x-1=x+2}\end{array}\right.\cup \left\{\begin{array}{l}{2x-1<0}\\{-2x+1=x+2}\end{array}\right.\Rightarrow
\left\{\begin{array}{l}{x\ge \dfrac 1 2}\\{x=3}\end{array}\right.\cup \left\{\begin{array}{l}{x<\dfrac 1 2}\\{x=-\dfrac 1 2}\end{array}\right..\] 
Quindi le soluzioni sono $x=3$~~e~~$x=-\dfrac 1 2$.
\end{esempio}
\end{exrig}
\ovalbox{\risolvii \ref{ese:7.8}, \ref{ese:7.9}, \ref{ese:7.10}, \ref{ese:7.11}, \ref{ese:7.12}, \ref{ese:7.13}, \ref{ese:7.14}, \ref{ese:7.15}, \ref{ese:7.16}}

\section{Equazioni con più espressioni in valore assoluto}

\begin{exrig}
\begin{esempio}
Risolvere la seguente equazione $\left|2x-3\right|-\left|1-2x\right|+x=4$.

L'equazione presenta due espressioni in valore assoluto; ciascuna espressione sarà sviluppata in due modi diversi dipendenti dal segno assunto dai rispettivi argomenti. Si presenteranno allora quattro casi e l'insieme soluzione dell'equazione sarà ottenuto dall'unione delle soluzioni dei singoli casi. Per semplificare il procedimento studiamo il segno di ciascun argomento e poi confrontiamo i segni con uno schema grafico:
\begin{center}
\input{./lbr/chap07/fig002_seg.pgf}
\end{center}
Si presentano tre casi:
\begin{itemize*}
\item Caso I: $ \left\{\begin{array}{l}{x< \frac 1 2}\\{-(2x-3)-(1-2x)+x=4}\end{array}\right. $;
\item Caso II: $ \left\{\begin{array}{l}{\frac 1 2\le x<\frac 3 2}\\{-(2x-3)+(1-2x)+x=4}\end{array}\right. $;
\item Caso III: $ \left\{\begin{array}{l}{x\ge \frac 3 2}\\{(2x-3)+(1-2x)+x=4}\end{array}\right. $.
\end{itemize*}
In ogni sistema la prima condizione è la disequazione che vincola il segno degli argomenti e la seconda è l'equazione che risulta in base al segno definito. Risolviamo.

Caso I:
\[\left\{\begin{array}{l}x< \frac 1 2\\-(2x-3)-(1-2x)+x=4\end{array}\right.\Rightarrow \left\{\begin{array}{l}x< \frac 1 2\\x=2\end{array}\right.\Rightarrow\: \IS_1=\emptyset .\]
Il sistema è impossibile in quanto $2$ non è minore di $\frac 1 2$.

Caso II: 
\[\left\{\begin{array}{l}\frac 1 2\le x< \frac 3 2\\-(2x-3)+(1-2x)+x=4\end{array}\right.\Rightarrow \left\{\begin{array}{l}\frac 1 2\le x< \frac 3 2\\x=0\end{array}\right.\Rightarrow\: \IS_2=\emptyset .\]
Il sistema è impossibile in quanto 0 non appartiene all'intervallo $\left[\dfrac{1}{2}\text{, }\dfrac{3}{2}\right)$.

Caso III: 
\[\left\{\begin{array}{l}x\ge\frac 3 2\\(2x-3)+(1-2x)+x=4\end{array}\right.\Rightarrow \left\{\begin{array}{l}x\ge\frac 3 2\\x=6\end{array}\right.\Rightarrow\: \IS_3=\{6\}.\]
La soluzione in questo caso è accettabile.

Conclusione: $\IS=\IS_1\cup \IS_2\cup \IS_3=\{6\}$.
\end{esempio}

\begin{esempio}
Risolvere la seguente equazione $\left|x^2-4\right|-3x=\left|x-1\right|$.

Confrontiamo il segno di ciascun argomento servendoci dello schema:
\begin{center}
\input{./lbr/chap07/fig001_seg.pgf}
\end{center}
In questo esempio dobbiamo esaminare 4 casi che si esplicitano nei sistemi:
\begin{itemize*}
\item Caso I: 
\[\left\{\begin{array}{l}{x< -2}\\{x^2-4-3x=-x+1}\:\Rightarrow\: x_1=1-\sqrt 6\;\vee\; x_2=1+\sqrt 6\end{array}\right.\Rightarrow\: \IS_1=\emptyset .\]
\item Caso II: 
\[\left\{\begin{array}{l}{-2\le x<1}\\{-x^2+4-3x=-x+1}\:\Rightarrow\: x_1=-3\;\vee\; x_2=1\end{array}\right.\Rightarrow\: \IS_2=\emptyset .\]
\item Caso III: 
\[\left\{\begin{array}{l}{1\le x<2}\\{-x^2+4-3x=x-1}\:\Rightarrow\: x_1=-5\;\vee\; x_2=1\end{array}\right.\Rightarrow\: \IS_3=\{1\}.\]
\item Caso IV: 
\[\left\{\begin{array}{l}{x\ge 2}\\{x^2-4-3x=x-1}\:\Rightarrow\: x_1=2-\sqrt 7\;\vee\; x_2=2+\sqrt 7\end{array}\right.\Rightarrow\: \IS_4=\left\{2+\sqrt 7\right\}.\]
\end{itemize*}

Conclusione: $\IS=\IS_1\cup \IS_2\cup \IS_3\cup \IS_4=\left\{1\text{, }2+\sqrt 7\right\}$.
\end{esempio}
\end{exrig}

\begin{procedura} {Risoluzione di un'equazione con valori assoluti:}
\begin{enumeratea}
\item \emph{l'incognita è presente solo nell'argomento del modulo.} L'equazione è del tipo $\left|f(x)\right|=k$ e si risolve studiando $f(x)=\pm k$. Se $k<0$ l'equazione è impossibile;
\item \emph{l'incognita si trova anche al di fuori del modulo.} Si analizza il segno dell'argomento del modulo e si risolvono i due sistemi dove la prima condizione è la disequazione che vincola il segno dell'argomento e la seconda è l'equazione che risulta in base al segno definito. L'insieme soluzione dell'equazione è dato dall'unione degli insiemi soluzione dei due sistemi;
\item \emph{è presente più di un modulo che ha l'incognita nel proprio argomento.} Si studia il segno di ogni argomento e dallo schema che ne segue si costruiscono e quindi si risolvono i sistemi in cui la prima condizione è la disequazione che vincola il segno degli argomenti e la seconda è l'equazione in base al segno definito. Anche in questo caso l'insieme soluzione dell'equazione è dato dall'unione degli insiemi soluzione dei vari sistemi.
\end{enumeratea}
\end{procedura}
\ovalbox{\risolvii \ref{ese:7.17}, \ref{ese:7.18}, \ref{ese:7.19}, \ref{ese:7.20}, \ref{ese:7.21}, \ref{ese:7.22}, \ref{ese:7.23}, \ref{ese:7.24}, \ref{ese:7.25}, \ref{ese:7.26}, \ref{ese:7.27}, \ref{ese:7.28}, \ref{ese:7.29}, \ref{ese:7.30}}

\section{Disequazioni con valore assoluto}
Le disequazioni con i moduli si risolvono in modo analogo alle equazioni con moduli.

\subsection{Disequazioni in cui l'incognita si trova solo nel modulo}

\begin{itemize}
\item Disequazioni con valore assoluto nella forma $\left|f(x)\right|<k \text{ con }  k>0 $.
\end{itemize}

La disequazione si risolve studiando l'unione dei due sistemi 
\[\left\{\begin{array}{l}{f(x)\ge 0}\\{f(x)<k}\end{array}\right.\cup\left\{\begin{array}{l}{f(x)< 0}\\{f(x)>-k}\end{array}\right.\]
che hanno soluzioni $ 0\le f(x)<k\;\vee\; -k<f(x)<0 $ cioè:
\[-k<f(x)<k\quad \text{ o anche }\quad\left\{\begin{array}{l}{f(x)< k}\\{f(x)>-k}\end{array}\right..\]

\begin{exrig}
\begin{esempio}
Risolvere la seguente disequazione $\left|x^2-1\right|<3$.

La disequazione diventa $-3<x^2-1<3$ oppure 
\[\left\{\begin{array}{l}{x^2-1<3}\\{x^2-1>-3}\end{array}\right.\Rightarrow \left\{\begin{array}{l}{x^2<4}\\{x^2>-2}\end{array}\right..\]

La prima disequazione $x^2<4$ è verificata per $-2<x<2$.

La seconda è sempre verificata perché il quadrato $x^2$ è sempre maggiore di un numero negativo.
L'insieme soluzione della disequazione assegnata è quindi $-2<x<2$.

\end{esempio}
\end{exrig}

\begin{itemize}
\item Disequazioni con valore assoluto nella forma $\left|f(x)\right|>k \text{ con } k>0 $.
\end{itemize}

La disequazione si risolve studiando l'unione dei due sistemi 
\[\left\{\begin{array}{l}{f(x)\ge 0}\\{f(x)>k}\end{array}\right.\cup\left\{\begin{array}{l}{f(x)< 0}\\{f(x)<-k}\end{array}\right.\]
che hanno soluzioni \[ f(x)<-k\;\vee\; f(x)>k. \]

%\paragraph{Secondo caso:} disequazioni nella forma $\left|f(x)\right|>k$ con $ k>0 $.

%Per il procedimento svolto nel caso precedente queste disequazioni si trasformano sempre nelle disequazioni \[ f(x)<-k\;\vee\; f(x)>k. \]

\begin{exrig}
\begin{esempio}
Risolvere la seguente equazione $\left|x^2-4\right|>4$.

L'equazione diventa $x^2-4<-4\;\vee\; x^2-4>4$. Spostando $-4$ al secondo membro otteniamo $x^2<0\;\vee\; x^2>8$.

La prima disequazione $x^2<0$ non ha soluzioni in quanto il quadrato $x^2$ non può essere minore di 0.
La seconda ha per soluzioni $x<-2\sqrt 2\;\vee\; x>2\sqrt 2$.
\end{esempio}
\end{exrig}

\subsection{Disequazioni in cui l'incognita si trova anche fuori dal modulo}

\begin{exrig}
\begin{esempio}
Risolvere la seguente disequazione $\left|x^2-x\right|<2x^2+3x-1$.

Studiamo il segno dell'argomento del modulo 
\[x^2-x\ge 0 \quad\Rightarrow\quad x(x-1)\ge 0 \quad\Rightarrow\quad x\le 0\vee x\ge 1.\]

La disequazione assegnata si sdoppia nell'unione di due sistemi:

\[\left\{\begin{array}{l}{x\le 0\;\vee\; x\ge 1}\\{x^2-x<2x^2+3x-1}\end{array}\right.\cup \left\{\begin{array}{l}{0<x<1}\\{-x^2+x<2x^2+3x-1}\end{array}\right..\]

 Semplificando le disequazioni si ha:
\begin{equation*}
\left\{\begin{array}{l}{x\le 0\;\vee\; x\ge 1}\\{x^2+4x-1>0}\end{array}\right.\cup \left\{\begin{array}{l}{0<x<1}\\{3x^2+2x-1>0}\end{array}\right..
\end{equation*}

Quindi rappresentiamo gli insiemi soluzione dei due sistemi in uno schema, così possiamo trovare agevolmente l'insieme soluzione della disequazione data.

\begin{center}
\input{./lbr/chap07/fig003_seg.pgf}
\end{center}

L'insieme soluzione della disequazione data è $x<-2-\sqrt 5\;\vee\; x>\dfrac 1 3$.
\end{esempio}
\end{exrig}

\subsection{Disequazioni con più valori assoluti}
\begin{exrig}
\begin{esempio}
Risolvere la seguente disequazione $\left|x+1\right|\ge \left|x^2-1\right|$.

Studiamo il segno di ciascun argomento e poi confrontiamo i segni con uno schema grafico:
\begin{center}
\input{./lbr/chap07/fig004_seg.pgf}
\end{center}
Si presentano tre casi, quindi tre sistemi: 
\[\left\{\begin{array}{l}{x<-1}\\{-(x-1)\ge x^2-1}\end{array}\right.\cup \left\{\begin{array}{l}{-1\le x<1}\\{x+1\ge -\left(x^2-1\right)}\end{array}\right.\cup \left\{\begin{array}{l}{x\ge 1}\\{x+1\ge x^2-1}\end{array}\right..\]

Risolviamo il primo sistema: \[\left\{\begin{array}{l}x<-1\\x^2+x\le 0\end{array}\right.\Rightarrow \left\{\begin{array}{l}x<-1 \\-1\le x\le 0\end{array}\right..\] 
In questo caso non si hanno soluzioni: $\IS_1 = \emptyset$.

Risolviamo il secondo sistema: 
\[\left\{\begin{array}{l}-1\le x<1\\x^2+x\ge 0\end{array}\right.\Rightarrow \left\{\begin{array}{l}-1\le x<1 \\x\le -1\vee x\ge 0\end{array}\right..\] 
In questo caso le soluzioni sono: $0\le x<1\vee x\ge 0.$

Risolviamo il terzo sistema: \[\left\{\begin{array}{l}x\ge 1\\x^2-x-2\le 0\end{array}\right.\Rightarrow \left\{\begin{array}{l}x\ge 1 \\-1\le x\le 2\end{array}\right..\] 
In questo caso le soluzioni sono: $1\le x\le 2.$

Adesso rappresentiamo gli insiemi soluzione dei tre sistemi in uno schema, così possiamo trovare l'insieme soluzione della disequazione data.

\begin{center}
\input{./lbr/chap07/fig005_seg.pgf}
\end{center}

Unendo tutte le soluzioni si ha: $x=-1\;\vee\; 0\le x\le 2$.
\end{esempio}
\end{exrig}
\ovalbox{\risolvii \ref{ese:7.31}, \ref{ese:7.32}, \ref{ese:7.33}, \ref{ese:7.34}, \ref{ese:7.35}, \ref{ese:7.36}, \ref{ese:7.37}}

\newpage
\input{./chap/07_esercizi}
\cleardoublepage
