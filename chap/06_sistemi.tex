% (c)~2014 Claudio Carboncini - claudio.carboncini@gmail.com
% (c)~2014 Dimitrios Vrettos - d.vrettos@gmail.com
\chapter{Sistemi non lineari}
\section{Sistemi di secondo grado}
Ricordiamo che un sistema di equazioni non è altro che l'insieme di più equazioni con le stesse incognite. L'insieme delle soluzioni è dato dall'intersezione degli insiemi delle soluzioni delle singole equazioni.

\begin{definizione}
Il \emph{grado di un sistema di equazioni}, se le equazioni sono polinomi, è dato dal prodotto dei gradi delle equazioni che lo compongono.
\end{definizione}

\begin{exrig}
\begin{esempio}
Determinare il grado dei seguenti sistemi di equazioni

\begin{itemize}
\item $\left\{\begin{array}{l}-2x+3y=4 \\3x+5y-2=0\end{array}\right.$ entrambe le equazioni sono di primo grado; il sistema è di primo grado;
\item $\left\{\begin{array}{l}2x-y=0 \\x^2+6y^2-9=0\end{array}\right.$ la prima equazione è di primo grado, la seconda di secondo grado; il sistema è di secondo grado;
\item $\left\{\begin{array}{l}x^2+y^2=0 \\y=3x^2-2x+6=0\end{array}\right.$ entrambe le equazioni sono di secondo grado; il sistema è di quarto grado.
\end{itemize}
\end{esempio}
\end{exrig}
I sistemi di secondo grado sono dunque composti da un'equazione di secondo grado e da una di primo grado.

\subsection{Sistemi di secondo grado numerici}
\begin{exrig}
\begin{esempio}
Risolvere il seguente sistema $\left\{\begin{array}{l}{2x-y=0}\\{x^2+6y^2-9=0}\end{array}\right..$

Utilizziamo il metodo di sostituzione che abbiamo già visto per i sistemi di primo grado.
\begin{itemize*}
\item Ricaviamo una delle due incognite dall'equazione di primo grado e sostituiamo nell'equazione di secondo grado:
\[\left\{\begin{array}{l}y=2x \\
x^2+6\cdot (2x)^2-9=0\end{array}\right. 
\Rightarrow\left\{\begin{array}{l}y=2x \\
x^2+24x^2-9=0\end{array}\right. 
\Rightarrow \left\{\begin{array}{l}y=2x \\
25x^2-9=0\end{array}\right..\]
\item Risolviamo l'equazione di secondo grado in una sola incognita. Questa equazione è detta \emph{equazione risolvente del sistema}:
 $25x^2-9=0\:\Rightarrow\: x_1=-\frac 3 5\;\vee\; x_2=\frac 3 5$.
\item Si sostituiscono i valori trovati per la $x$ nella equazione di primo grado per trovare i valori corrispondenti della $y$. Le coppie $(x_1;y_1)$ e $(x_2;y_2)$, se ci sono, si dicono \emph{soluzioni del sistema}.
\[\left\{\begin{array}{l}{y=2x}\\
{25x^2-9=0}\end{array}\right. 
\Rightarrow \left\{\begin{array}{l}x_1=-\frac 3 5 \\
y_1=2\cdot \left(-\frac 3 5\right)=-\frac 6 5\end{array}\right.\vee 
\left\{\begin{array}{l}x_2=+\frac 3 5 \\
y_2=2\cdot \left(\frac 3 5\right)=+\frac 6 5 \end{array}\right.\] 
quindi le soluzioni del sistema sono:
\[\left(-\frac 3 5;-\frac 6 5\right)\vee \left(\frac 3 5;\frac 6 5\right).\]
\end{itemize*}
\begin{multicols}{2}
Le soluzioni del sistema possono essere interpretate geometricamente come i punti di intersezione tra la retta rappresentata dall'equazione $y=2x$ e la curva rappresentata dall'equazione $x^2+6y^2=9$. Con qualsiasi software che disegni funzioni inseriamo le due equazioni e otteniamo la figura a lato.
La curva rappresentata dalla seconda equazione è una \emph{ellisse}; i punti $A$ e $B$, intersezione tra retta ed ellisse, corrispondono alle soluzioni del sistema.
\begin{center}
\input{lbr/chap06/fig001_ells.pgf}
\end{center}
 \end{multicols}
\end{esempio}

\begin{esempio}
Risolvere il seguente sistema: $\left\{\begin{array}{l}x-y=-2 \\x^2+y-3x-1=0\end{array}\right..$

Isoliamo la $y$ dell'equazione di primo grado e sostituiamo nell'equazione di secondo grado 
\[\left\{\begin{array}{l}y=x+2 \\
x^2+\left(x+2\right)-3x-1=0\end{array}\right. 
\Rightarrow\left\{\begin{array}{l}y=x+2 \\
x^2-2x+1=0\end{array}\right.\]

L'equazione risolvente del sistema $x^2-2x+1=0$ ha il discriminante uguale a zero e due soluzioni reali coincidenti: $x_1=x_2=1$. Quindi il sistema ha due soluzioni reali coincidenti 
\[\left\{\begin{array}{l}y=x+2 \\x^2-2x+1=0\end{array}\right. 
\Rightarrow\left\{\begin{array}{l}x=1 \\
y=1+2=3\end{array}\right.\] 
cioè il suo insieme soluzione è costituito dalla coppia ordinata $(1;3)$.
\begin{multicols}{2}
Le soluzioni del sistema possono essere interpretate geometricamente come i punti di incontro tra la retta rappresentata dall'equazione $y=x+2$ e la parabola rappresentata dall'equazione $y=-x^2+3x+1$. La soluzioni saranno due punti reali coincidenti. Questo punto è detto punto di tangenza tra retta e parabola.
\begin{center}
\input{lbr/chap06/fig002_prbl.pgf}
\end{center}
 \end{multicols}
\end{esempio}

\begin{esempio}
Risolvere il seguente sistema: $\left\{\begin{array}{l}x^2+y^2=4 \\3x+4y=12\end{array}\right..$

Isoliamo $y$ nell'equazione di primo grado e sostituiamola nell'equazione di secondo grado 
\[\left\{\begin{array}{l}y=-\frac 3 4x+3 \\
x^2+\left(-\frac 3 4x+3\right)^2-4=0\end{array}\right. 
\Rightarrow\left\{\begin{array}{l}y=-\frac 3 4x+3 \\
x^2+\frac 9{16}x^2-\frac 9 2x+9-4=0\end{array}\right. 
\Rightarrow\left\{\begin{array}{l}y=-\frac 3 4x+3 \\
\frac{25}{16}x^2-\frac{9}{2}x+5=0\end{array}\right..\]

Risolviamo l'equazione di secondo grado in una sola incognita $\frac{25}{16}x^2-\frac 9 2x+5=0$ e verifichiamo che $\Delta =\frac{81} 4-\frac{125} 4$ è negativo, quindi l'equazione non ha soluzioni reali e $\IS=\emptyset $. Il sistema non ha soluzioni reali e si dice \emph{impossibile}.

\begin{multicols}{2}
Le soluzioni del sistema possono essere interpretate geometricamente come i punti di incontro tra la retta rappresentata dall'equazione $y=-\frac 3 4x+3$ e la curva rappresentata dall'equazione $x^2+y^2=4$. Nella rappresentazione grafica ottenuta con un software che disegna funzioni le figure geometriche ottenute non hanno punti d'incontro.
La curva rappresentata dalla prima equazione è una \emph{circonferenza}; retta e circonferenza non hanno punti di intersezione.
\begin{center}
\input{lbr/chap06/fig003_crch.pgf}
\end{center}
 \end{multicols}
\end{esempio}
\end{exrig}

\conclusione
Un sistema di secondo grado, con equazione risolvente di secondo grado, rappresenta sempre l'intersezione tra una retta e una curva di secondo grado (circonferenza, parabola, ellisse o iperbole). Le soluzioni del sistema rappresentano i punti di incontro tra retta e curva. In base al segno del discriminante dell'equazione risolvente abbiamo:
\begin{itemize*}
\item $\Delta >0$ le soluzioni del sistema sono le coordinate di due punti distinti;
\item $\Delta =0$ le soluzioni del sistema sono le coordinate di due punti coincidenti;
\item $\Delta <0$ il sistema non ha soluzioni reali. Retta e curva non hanno punti in comune.
\end{itemize*}
\begin{center}
\input{lbr/chap06/fig004_tutte.pgf}
\end{center}

Se l'equazione risolvente risulta essere una equazione di \emph{primo grado} o una \emph{uguaglianza} vera o falsa, allora:
\begin{itemize*}
\item se si ottiene una uguaglianza vera, il sistema è indeterminato;
\item se si ottiene una uguaglianza falsa il sistema è impossibile;
\item se l'equazione risolvente è di primo grado determinata, da essa si ricava il valore dell'incognita e si sostituisce tale valore nell'altra equazione. Il sistema ha una sola soluzione (in questo caso non si parla di due soluzioni coincidenti, come nel caso precedente di $\Delta =0$).
\end{itemize*}
\begin{exrig}
\begin{esempio}
Risolvere il sistema $\left\{\begin{array}{l}x^2-y^2=0\\x+y=0\end{array}\right.$.

Isoliamo la $y$ dell'equazione di primo grado e sostituiamo nell'equazione di secondo grado. 
\[\left\{\begin{array}{l}y=-x \\
x^2-(-x)^2=0\end{array}\right.\ 
\Rightarrow\left\{\begin{array}{l}y=-x \\
x^2-x^2=0\end{array}\right. 
\Rightarrow\left\{\begin{array}{l}y=-x\\
0=0\end{array}\right..\]

L'equazione risolvente del sistema in questo caso è una \emph{identità} (uguaglianza sempre verificata) e tutte le coppie formate da numeri opposti (la prima equazione ci vincola ad avere $y=-x$) sono soluzioni del sistema: $\forall k\in \mathbb{R}\Rightarrow \IS=(k;-k)$. Il sistema ha infinite coppie di numeri reali che lo soddisfano e si dice \emph{indeterminato}.
\begin{multicols}{2}
La figura è quella che otteniamo se inseriamo le due equazioni in un software che disegna funzioni. La curva di secondo grado è formata dalle due rette $x+y=0$ e $x-y=0$ e la seconda equazione rappresenta la retta a che si sovrappone alla precedente.
\begin{center}
\input{lbr/chap06/fig005_iprb.pgf}
\end{center}
\end{multicols}
\end{esempio}

\begin{esempio}
Risolvere il sistema $\left\{\begin{array}{l}\frac 3 2x+y=0\\x^2-y^2=4\end{array}\right..$

Isoliamo la $y$ dell'equazione di primo grado e sostituiamo nell'equazione di secondo grado 
\[\left\{\begin{array}{l}y=-\frac 3 2x \\
x^2-\left(-\frac 3 2x\right)^2=4\end{array}\right.
\Rightarrow \left\{\begin{array}{l}y=-\frac 3 2x \\
x^2-\frac 9 4x^2=4\end{array}\right.
\Rightarrow \left\{\begin{array}{l}y=-\frac 3 2x\\
-\frac 5 4x^2=4\end{array}\right..\]

L'equazione risolvente del sistema $-\frac 5 4x^2=4$ non ha soluzioni, quindi il sistema è \emph{impossibile}.
\begin{multicols}{2}
La figura a lato è quella che otteniamo se inseriamo le due equazioni in un software che disegna le funzioni. L'equazione di secondo grado rappresenta una curva detta \emph{iperbole} e la seconda equazione rappresenta la retta; vediamo che curva e retta non hanno punti di intersezione.
\begin{center}
\input{lbr/chap06/fig006_iprb.pgf}
\end{center}
\end{multicols}
\end{esempio}

\begin{esempio}
Risolvere il sistema $\left\{\begin{array}{l}x^2-y^2=4\\-x+y=-1\end{array}\right.$.

Isoliamo la $y$ dell'equazione di primo grado e sostituiamo nell'equazione di secondo grado 
\[\left\{\begin{array}{l}y=x-1 \\
x^2-(x-1)^2-4=0\end{array}\right.
\Rightarrow \left\{\begin{array}{l}y=x-1 \\
x^2-x^2+2x-1-4=0\end{array}\right.
\Rightarrow \left\{\begin{array}{l}y=x-1\\2x=5\end{array}\right..\]

L'equazione risolvente del sistema in questo caso è l'equazione di primo grado $2x-5=0$, la cui soluzione è $x=\frac 5 2$. Si sostituisce il valore trovato nell'altra equazione e troviamo la soluzione del sistema che in questo caso è unica: 
\[\left\{\begin{array}{l}y=x-1 \\2x=5\end{array}\right. 
\Rightarrow\left\{\begin{array}{l}x=\frac 5 2 \\
y=\frac 5 2-1=\frac 3 2\end{array}\right.\] 
quindi, l'insieme soluzione è \[\left(\frac 5 2;\frac 3 2\right).\]

\begin{multicols}{2}
La figura a lato è quella che otteniamo se inseriamo le due equazioni in un applicativo che disegna funzioni. L'equazione di secondo grado rappresenta una curva detta iperbole e la seconda equazione rappresenta una retta; vediamo che curva e retta hanno un solo punto di intersezione.
\begin{center}
\input{lbr/chap06/fig007_iprb.pgf}
\end{center}
\end{multicols}
\end{esempio}
\end{exrig}
\ovalbox{\risolvii \ref{ese:6.1}, \ref{ese:6.2}, \ref{ese:6.3}, \ref{ese:6.4}, \ref{ese:6.5}, \ref{ese:6.6}, \ref{ese:6.7}, \ref{ese:6.8}, \ref{ese:6.9}, \ref{ese:6.10}, \ref{ese:6.11}, \ref{ese:6.12}, \ref{ese:6.13}}

\subsection{Sistemi di secondo grado letterali}

\begin{exrig}
\begin{esempio}
Discutere e risolvere il seguente sistema: $\left\{\begin{array}{l}y-kx=-2\\y-x^2=2\end{array}\right.$.

Si risolve come nel caso degli analoghi sistemi numerici. Bisognerà, nell'equazione risolvente, discutere per quali valore del parametro $k$ si otterranno soluzioni reali. Ricaviamo la $y$ dalla prima equazione e sostituiamola nella seconda equazione:
\[ \left\{\begin{array}{l}y=kx-2\\kx-2-x^2=2\end{array}\right.\ \Rightarrow\left\{\begin{array}{l}y=kx-2\\-x^2+kx-4=0\end{array}\right.\ \Rightarrow\left\{\begin{array}{l}y=kx-2\\x^2-kx+4=0\end{array}\right.. \]

Discutiamo l'equazione risolvente di secondo grado 
\[ \Delta =k^2-16 \:\Rightarrow\left\{
\begin{array}{l}\Delta >0\:\Rightarrow\: k<-4\vee k>4\:\Rightarrow\: x_1=\frac{k-\sqrt{k^2-16}} 2\vee x_2=\frac{k+\sqrt{k^2-16}} 2\\
\Delta =0\:\Rightarrow\: k=-4\vee k=4\:\Rightarrow\: x_1=x_2=\frac k 2 \\
\Delta <0\:\Rightarrow\: -4<k<4\:\Rightarrow\: \IS=\emptyset \end{array}\right.. \]

Sostituiamo nella prima equazione $y-kx=-2$ i valori della $x$ così ricavati. Si ha: \[ \text{per } k\le -4\vee k\ge 4\:\Rightarrow \left\{\begin{array}{l}x_1=\frac{k-\sqrt{k^2-16}} 2 \\y_1=\frac{k^2-4-k\sqrt{k^2-16}} 2\end{array}\right.\vee \left\{\begin{array}{l}x_2=\frac{k+\sqrt{k^2-16}} 2 \\y_2=\frac{k^2-4+k\sqrt{k^2-16}} 2\end{array}\right..\]
\end{esempio}
\end{exrig}
\ovalbox{\risolvii \ref{ese:6.14}, \ref{ese:6.15}}

\section{Sistemi frazionari}

\begin{definizione}
Si dice \emph{frazionario} un sistema in cui almeno una delle equazioni che lo compongono è frazionaria.
\end{definizione}

Poiché una delle equazioni è frazionaria, l'incognita compare al denominatore e per questo motivo occorre procedere alla definizione del dominio in cui si ricercano le soluzioni del sistema.

\begin{exrig}
\begin{esempio}
Risolvere il seguente sistema $\left\{\begin{array}{l}2x-y=2 \\\dfrac x{y+2}=\dfrac x{2y+5}\end{array}\right.$.

Determiniamo le condizioni di esistenza di $ \dfrac x{y+2}=\dfrac x{2y+5} \:\Rightarrow\:\CE\; y\neq -2\;\wedge\; y\neq -\dfrac 5 2$.

Trasformiamo l'equazione frazionaria nella sua forma canonica di equazione intera:
\begin{align*}
 &\frac x{y+2}=\frac x{2y+5}\\
\Rightarrow\: & x\cdot (2y+5)-x\cdot (y+2)=0\\
\Rightarrow\: & 2{xy}+5x-{xy}-2x=0\\
\Rightarrow\: & xy+3x=0.
\end{align*}

Il sistema diventa: 
\[\left\{\begin{array}{l}y=2x-2\\
xy+3x=0\end{array}\right.
\Rightarrow \left\{\begin{array}{l}y=2x-2\\
x(2x-2)+3x=0\end{array}\right.
\Rightarrow \left\{\begin{array}{l}y=2x-2\\
2x^2+x=0\end{array}\right..\]

$2x^2+x=0$ è l'equazione risolvente che ha soluzioni $x_1=0\;\vee\; x_2=-\frac 1 2$.
Sostituiamo le soluzioni trovate nell'equazione di primo grado e otteniamo le soluzioni del sistema: 
\[\left\{\begin{array}{l}x_1=0 \\
y_1=-2\end{array}\right.\vee 
\left\{\begin{array}{l}x_2=-\frac 1 2\\
y_2=-3\end{array}\right. 
\Rightarrow\:\left(0;-2\right)\vee \left(-\frac 1 2;-3\right).\]

La soluzione $(0;-2)$ non soddisfa le $\CE$, quindi il sistema ha soluzione $\left(-\frac 1 2;-3\right)$.
\end{esempio}
\end{exrig}
\ovalbox{\risolvii \ref{ese:6.16}, \ref{ese:6.17}, \ref{ese:6.18}, \ref{ese:6.19}}

\section{Sistemi in più incognite}

Quanto detto si può estendere ai sistemi di secondo grado di tre o più equazioni con altrettante incognite. Per risolvere uno di tali sistemi si cercherà, operando successive sostituzioni a partire dalle equazioni di primo grado, di ottenere un'equazione di secondo grado in una sola incognita (equazione risolvente del sistema).
A partire dalle eventuali soluzioni di tale equazione, si determineranno poi le soluzioni del sistema stesso.
%\newpage
\begin{exrig}
\begin{esempio}
Risolvere il sistema $\left\{\begin{array}{l}2x+y-z=0\\3x+4y-2z=1\\xy-y^2+z-5y=0\end{array}\right.$.

Isoliamo $z$ dalla prima equazione, che è di primo grado, e sostituiamo nelle altre equazioni:
\[ \left\{\begin{array}{l}z=2x+y\\
3x+4y-2(2x+y)=1\\
{xy}-y^2+(2x+y)-5y=0\end{array}\right. \Rightarrow\left\{\begin{array}{l}z=2x+y\\
3x+4y-4x-2y=1\\
xy-y^2+2x-4y=0\end{array}\right. \Rightarrow\left\{\begin{array}{l}z=2x+y\\
-x+2y-1=0\\
xy-y^2+2x-4y=0\end{array}\right..\]

Ricaviamo $x$ dalla seconda equazione e la sostituiamo nelle altre:
\[ \left\{\begin{array}{l}z=2(2y-1)+y\\
x=2y-1\\
2y^2-y-y^2+4y-2-4y=0\end{array}\right. \Rightarrow\left\{\begin{array}{l}z=5y-2\\
x=2y-1\\
y^2-y-2=0\end{array}\right..\]

L'equazione $y^2-y-2=0$ è l'equazione risolvente del sistema; le sue soluzioni sono $y_1=2\;\vee\; y_2=-1$.

Sostituiamo i valori trovati per la $y$ nelle altre equazioni per trovare i valori corrispondenti della $x$ e della $z$: \[ \left\{\begin{array}{l}z=5\cdot 2-2=8 \\x=2\cdot 2-1=3 \\y=2 \end{array}\right.\vee \left\{\begin{array}{l}z=5\cdot(-1)-2=-7 \\x=2\cdot(-1)-1=-3 \\y=-1 \end{array}\right.\Rightarrow\: (3;2;8)\;\vee\;(-3;-1;-7). \]
\end{esempio}
\end{exrig}
\ovalbox{\risolvii \ref{ese:6.20}, \ref{ese:6.21}}

\section{Sistemi simmetrici}

\begin{definizione}
Un sistema di due equazioni in due incognite si dice \emph{simmetrico} se rimane lo stesso scambiando tra loro le incognite.
\end{definizione}

Per esempio, se nel sistema 
\[\left\{\begin{array}{l}{x+y=1}\\{x^2+y^2+3{xy}+5=0}\end{array}\right.\] scambiamo la $x$ con la $y$, otteniamo 
\[\left\{\begin{array}{l}{y+x=1}\\{y^2+x^2+3{yx}+5=0}\end{array}\right.\] che è identico al precedente.

Risolviamo il sistema, le soluzioni sono 
\[\left\{\begin{array}{l}{x_1=-2}\\{y_1=3}\end{array}\right.\vee \left\{\begin{array}{l}{x_2=3}\\{y_2=-2}\end{array}\right.\] 
e come si può notare $x$ e $y$ vengono scambiate anche nella soluzione.

In generale, se il sistema è simmetrico, trovata una coppia soluzione $(a;b)$ l'altra è $(b;a)$.

\subsection{Sistema simmetrico fondamentale}

Il sistema simmetrico fondamentale è del tipo $\left\{\begin{array}{l}{x+y=s}\\{xy=p}\end{array}\right.$ e risolve il problema di trovare due numeri, nota la loro somma e il loro prodotto.

Ricordiamo che nell'equazione di secondo grado $x^2+bx+c=0$, la somma delle radici è $-b$, mentre il prodotto è $c$. Pertanto, basta risolvere l'equazione $t^2-st+p=0$, detta \emph{equazione risolvente}.

In base al segno del discriminante $\Delta = s^2-4p$ abbiamo:
\begin{itemize*}
\item $\Delta>0$: l'equazione risolvente ha due soluzioni distinte $t_1$ e $t_2$, le soluzioni del sistema sono: \[\left\{\begin{array}{l}{x_1=t_1}\\{y_1=t_2}\end{array}\right.\vee \left\{\begin{array}{l}{x_2=t_2}\\{y_2=t_1}\end{array}\right.;\]
\item $\Delta=0$: l'equazione risolvente ha radici coincidenti $t_1=t_2$, le soluzioni del sistema sono: \[\left\{\begin{array}{l}{x_1=t_1}\\{y_1=t_1}\end{array}\right.\vee \left\{\begin{array}{l}{x_2=t_1}\\{y_2=t_1}\end{array}\right.;\]
\item $\Delta<0$: l'equazione non ammette soluzioni reali. Il sistema è impossibile.
\end{itemize*}

\begin{exrig}
\begin{esempio}
Risolvere il seguente sistema $\left\{\begin{array}{l}{x+y=5}\\{xy=4}\end{array}\right.$.
\begin{multicols}{2}
L'equazione risolvente è $t^2-5t+4=0$ le cui soluzioni sono: $t_1=1\vee t_2=4$.

Le soluzioni del sistema sono quindi le seguenti: \[ \left\{\begin{array}{l}{x_1=1}\\{y_1=4}\end{array}\right.\vee \left\{\begin{array}{l}{x_2=4}\\{y_2=1}\end{array}\right.. \]

Possiamo interpretare i risultati ottenuti nel piano cartesiano: la retta di equazione $x+y=5$ interseca l'iperbole equilatera ${xy}=4$ nei due punti $A(1;4)$ e $B(4;1)$.
\begin{center}
\input{lbr/chap06/fig008_iprb.pgf}
\end{center}
\end{multicols}
\end{esempio}
\pagebreak
\begin{esempio}
Risolvere il seguente sistema $\left\{\begin{array}{l}{x+y=1}\\{xy=4}\end{array}\right.$.
\begin{multicols}{2}
L'equazione risolvente è \[ t^2-t+4=0 \] che ha il discriminante negativo e dunque non ha soluzioni reali. Il sistema è impossibile.

Possiamo interpretare i risultati ottenuti nel piano cartesiano: la retta di equazione $x+y=1$ non interseca mai l'iperbole equilatera ${xy}=4$.
\begin{center}
\input{lbr/chap06/fig009_iprb.pgf}
\end{center}
\end{multicols}
\end{esempio}
%\newpage
\begin{esempio}
Risolvere il seguente sistema $\left\{\begin{array}{l}{x+y=2}\\{xy=1}\end{array}\right.$.
\begin{multicols}{2}
L'equazione risolvente è $t^2-2t+1=0$ le cui soluzioni sono: $t_1=t_2=1$.

Il sistema ha due soluzioni coincidenti: \[ \left\{\begin{array}{l}{x_1=1}\\{y_1=1}\end{array}\right.\vee \left\{\begin{array}{l}{x_2=1}\\{y_2=1}\end{array}\right.. \]

Possiamo interpretare i risultati ottenuti nel piano cartesiano: la retta di equazione $x+y=2$ è tangente all'iperbole equilatera $xy=1$ nel punto $(1;1)$.
\begin{center}
\input{lbr/chap06/fig010_iprb.pgf}
\end{center}
\end{multicols}
\end{esempio}
\end{exrig}
\ovalbox{\risolvii \ref{ese:6.22}, \ref{ese:6.23}, \ref{ese:6.24}, \ref{ese:6.25}, \ref{ese:6.26}, \ref{ese:6.27}}

\subsection{Sistemi simmetrici riconducibili al sistema simmetrico fondamentale}

In questa categoria rientrano i sistemi simmetrici che, mediante artifici, possono essere trasformati in sistemi simmetrici del tipo visto nella sezione precedente.

\begin{exrig}
\begin{esempio}
Risolvere il sistema $\left\{\begin{array}{l}{x+y=a}\\{x^2+y^2+{bx}+{by}=c}\end{array}\right.$.

\`E possibile trasformare il sistema in un sistema simmetrico fondamentale. Infatti, ricordando l'identità $x^2+y^2=(x+y)^2-2{xy}$, il sistema può essere riscritto come: 
\[ \left\{\begin{array}{l}{x+y=a}\\
{(x+y)^2-2{xy}+b(x+y)=c}\end{array}\right.
\Rightarrow \left\{\begin{array}{l}{x+y=a}\\
{a^2-2{xy}+{ba}=c}\end{array}\right.
\Rightarrow \left\{\begin{array}{l}{x+y=a}\\
{{xy}=\frac{a^2+{ab}-c} 2}\end{array}\right..\]

Posto $a=s$~~e~~$p=\frac{a^2+{ab}-c} 2$~~il sistema diventa
\[\left\{\begin{array}{l}{x+y=s}\\{{xy}=p}\end{array}\right..\]
\end{esempio}

\begin{esempio}
Risolvere il sistema $\left\{\begin{array}{l}{x+y=7}\\{x^2+y^2=25}\end{array}\right.$

Ricordando l'identità $x^2+y^2=(x+y)^2-2{xy}$, il sistema può essere riscritto come: 
\[\left\{\begin{array}{l}{x+y=7}\\
{(x+y)^2-2{xy}=25}\end{array}\right.
\Rightarrow \left\{\begin{array}{l}{x+y=7}\\
{(7)^2-2{xy}=25}\end{array}\right.
\Rightarrow \left\{\begin{array}{l}{x+y=7}\\
{-2{xy}=25-49}\end{array}\right.\Rightarrow 
\left\{\begin{array}{l}{x+y=7}\\{{xy}=12}\end{array}\right..\]

L'equazione risolvente è $t^2-7t+12=0$ le cui soluzioni sono $t_1=3\vee t_2=4$.

Le soluzioni del sistema sono: 
\[\left\{\begin{array}{l}{x_1=3}\\
{y_1=4}\end{array}\right.\vee \left\{\begin{array}{l}{x_2=4}\\
{y_2=3}\end{array}\right..\]
\end{esempio}

\begin{esempio}
Risolvere il sistema $\left\{\begin{array}{l}{-3x-3y=-5}\\{2x^2+2y^2=10}\end{array}\right.$

Dividendo per $-3$ la prima equazione, per $2$ la seconda e ricordando l'identità 
\[x^2+y^2=(x+y)^2-2{xy}\] 
si ha: 
\[ \left\{\begin{array}{l}{x+y=\frac 5 3}\\
{x^2+y^2=5}\end{array}\right.
\Rightarrow \left\{\begin{array}{l}{x+y=\frac 5 3}\\
{(x+y)^2-2{xy}=5}\end{array}\right.
\Rightarrow \left\{\begin{array}{l}{x+y=\frac 5 3}\\
{\left(\frac 5 3\right)^2-2{xy}=5}\end{array}\right.
\Rightarrow \left\{\begin{array}{l}{x+y=\frac 5 3}\\
{{xy}=-\frac{10} 9}\end{array}\right..\]

L'equazione risolvente è $t^2-\frac 5 3t-\frac{10} 9=0$ le cui soluzioni sono: $t_1=\frac{5-\sqrt{65}} 6\vee t_2=\frac{5+\sqrt{65}} 6$.

Le soluzioni del sistema sono quindi le seguenti: 
\[\left\{\begin{array}{l}{x_1=\frac{5-\sqrt{65}} 6}\\{y_1=\frac{5+\sqrt{65}} 6}\end{array}\right.\vee \left\{\begin{array}{l}{x_2=\frac{5+\sqrt{65}} 6}\\{y_2=\frac{5-\sqrt{65}} 6}\end{array}\right..\]
\end{esempio}
\end{exrig}
\ovalbox{\risolvii \ref{ese:6.28}, \ref{ese:6.29}, \ref{ese:6.30}, \ref{ese:6.31}, \ref{ese:6.32}}

\subsection{Sistemi non simmetrici riconducibili a sistemi simmetrici}

Rientrano in questa classe i sistemi che, pur non essendo simmetrici, possono essere trasformati, mediante opportune sostituzioni, in sistemi simmetrici. Naturalmente questi sistemi si possono risolvere anche con la procedura solita di sostituzione per i sistemi di secondo grado.

\begin{exrig}
\begin{esempio}
Risolvere il sistema $\left\{\begin{array}{l}{x-y=8}\\{{xy}=-15}\end{array}\right.$.

Mediante la sostituzione $y'=-y$ otteniamo $\left\{\begin{array}{l}{x+y'=8}\\{xy'=15}\end{array}\right.$ che è un sistema simmetrico fondamentale.

L'equazione risolvente è $t^2-8t+15=0$ le cui soluzioni sono $t_1=3\vee t_2=5$, pertanto il sistema ha le soluzioni 
\[\left\{\begin{array}{l}{x_1=3}\\
{{y_1}'=5}\end{array}\right.\vee 
\left\{\begin{array}{l}{x_2=5}\\
{{y_2}'=3}\end{array}\right..\] 
Dall'uguaglianza $y'=-y\:\Rightarrow\: y=-y'$ otteniamo le soluzioni del sistema dato 
\[\left\{\begin{array}{l}{x_1=3}\\
{y_1=-5}\end{array}\right.\vee 
\left\{\begin{array}{l}{x_2=5}\\
{y_2=-3}\end{array}\right..\]
\end{esempio}

\begin{esempio}
Risolvere il sistema $\left\{\begin{array}{l}{2x-3y=8}\\{{xy}=2}\end{array}\right.$.

Mediante la sostituzione $x'=2x$ e $y'=-3y$ da cui $x=\frac{x'} 2$ e $y=-\frac{y'} 3$ otteniamo 
\[\left\{\begin{array}{l}{x'+y'=8}\\
{\frac{x'} 2\cdot \left(-\frac{y'} 3\right)=2}\end{array}\right.
\Rightarrow\left\{\begin{array}{l}{x'+y'=8}\\
{x'y'=-12}\end{array}\right.\] che è un sistema simmetrico fondamentale.

Risolviamo il sistema simmetrico $\left\{\begin{array}{l}{x'+y'=8}\\{x'y'=-12}\end{array}\right.$ con la procedura nota. L'equazione risolvente è $t^2-8t-12=0$ le cui soluzioni sono $t_{1\text{,}2}=4\pm 2\sqrt 7$; pertanto il sistema ha le soluzioni: 
\[\left\{\begin{array}{l}{x_1'=4-2\sqrt 7}\\
{y_1'=4+2\sqrt 7}\end{array}\right.\vee 
\left\{\begin{array}{l}{x_2'=4+2\sqrt 7}\\
{y_2'=4-2\sqrt 7}\end{array}\right..\] 
Dalle sostituzioni $x=\frac{x'} 2$ e $y=-\frac{y'} 3$ otteniamo le soluzioni del sistema iniziale 
\[\left\{\begin{array}{l}{x_1=\frac{4-2\sqrt 7} 2=2-\sqrt 7}\\
{y_1=\frac{-4-2\sqrt 7} 3}\end{array}\right.\vee 
\left\{\begin{array}{l}{x_2=\frac{4+2\sqrt 7} 2=2+\sqrt 7}\\
{y_2=\frac{-4+2\sqrt 7} 3}\end{array}\right..\]
\paragraph{Procedura di sostituzione}
Ricaviamo una delle due incognite dall'equazione di primo grado e sostituiamola nell'altra equazione \[ \left\{\begin{array}{l}{2x-3y=8} \\{{xy}=2}\end{array}\right.\Rightarrow\left\{\begin{array}{l}{y=\frac{2x-8} 3}\\{{xy}=2}\end{array}\right.\Rightarrow \left\{\begin{array}{l}{y=\frac{2x-8} 3}\\{x\left(\frac{2x-8} 3\right)=2}\end{array}\right.\Rightarrow \left\{\begin{array}{l}{y=\frac{2x-8} 3}\\{2x^2-8x-6=0}\end{array}\right.. \]

Risolviamo l'equazione $2x^2-8x-6=0$ avente come soluzioni $x_1=2-\sqrt 7\vee x_2=2+\sqrt 7$.
Sostituiamo i valori trovati e ricaviamo i valori della $y$: \[ \left\{\begin{array}{l}{x_1=2-\sqrt 7}\\{y_1=\frac{-4-2\sqrt 7} 3}\end{array}\right.\vee \left\{\begin{array}{l}{x_2=2+\sqrt 7}\\{y_2=\frac{-4+2\sqrt 7} 3}\end{array}\right.. \]
\end{esempio}
\end{exrig}
\ovalbox{\risolvii \ref{ese:6.33}, \ref{ese:6.34}}

\subsection{Sistemi simmetrici di grado superiore al secondo}

Introduciamo le seguenti trasformazioni dette \emph{formule di Waring},\footnote{Edward Waring, matematico inglese (1736 – 1798).} dal nome del matematico che le ha formulate per primo. Con tali formule, si possono trasformare le potenze di un binomio in relazioni tra somme e prodotti delle due variabili che lo compongono. Indicate come $s$ somma delle variabili e $p$ il loro prodotto, le seguenti sono le prime formule fino alla quinta potenza.
\begin{itemize*}
\item $ a^2+b^2=(a+b)^2-2{ab}=s^2-2p $;
\item $ a^3+b^3=(a+b)^3-3a^2b-3ab^2=(a+b)^3-3{ab}(a+b)=s^3-3{ps} $;
\item $ a^4+b^4=s^4-4{ps}^2+2p^2 $;
\item $ a^5+b^5=s^5-5{ps}^3+5p^2s $.
\end{itemize*}

\begin{exrig}
\begin{esempio}
Risolvere il sistema $\left\{\begin{array}{l}{x+y=1}\\{x^3+y^3-2{xy}=3}\end{array}\right.$.

Applicando l'identità $x^3+y^3=(x+y)^3-3{xy}(x+y)$, il sistema può essere riscritto come: \[ \left\{\begin{array}{l}{x+y=1}\\{(x+y)^3-3{xy}(x+y)-2{xy}=3}\end{array}\right.\Rightarrow \left\{\begin{array}{l}{x+y=1}\\{1-5{xy}=3}\end{array}\right.\Rightarrow \left\{\begin{array}{l}{x+y=1}\\{{xy}=-\frac 2 5}\end{array}\right..\]

Da cui l'equazione risolvente $t^2-t-\frac 2 5=0\Rightarrow 5t^2-5t-2=0$ con $t_1=\frac{5-\sqrt{65}}{10}$ e $t_2=\frac{5+\sqrt{65}}{10}$.
Le soluzioni del sistema sono quindi: $\left(\frac{5-\sqrt{65}}{10};\frac{5+\sqrt{65}}{10}\right) \vee \left(\frac{5+\sqrt{65}}{10};\frac{5-\sqrt{65}}{10}\right)$.
\end{esempio}

\begin{esempio}
Risolvere il sistema $\left\{\begin{array}{l}{x+y=-1}\\{x^4+y^4=\frac 7 2}\end{array}\right.$.

Ricordando l'identità $x^4+y^4=(x+y)^4-4{xy}(x+y)^2+2x^2y^2$, il sistema può essere riscritto come: \[\left\{\begin{array}{l}{x+y=-1}\\{(x+y)^4-4{xy}(x+y)^2+2x^2y^2=\frac 7 2}\end{array}\right. \Rightarrow \left\{\begin{array}{l}{x+y=-1}\\{2x^2y^2-4{xy}-\frac 5 2=0}\end{array}\right..\]

Introduciamo l'incognita ausiliaria $u=xy$. L'equazione $2x^2y^2-4{xy}-\frac 5 2=0$ diventa $2u^2-4u-\frac 5 2=0$ che ha come soluzioni $u_1=-\frac 1 2\vee u_2=\frac 5 2\Rightarrow {xy}=-\frac 1 2\vee {xy}=\frac 5 2$.

Il sistema assegnato è equivalente all'unione di due sistemi 
\[\left\{\begin{array}{l}{x+y=-1}\\{{xy}=-\frac 1 2}\end{array}\right.\vee \left\{\begin{array}{l}{x+y=-1}\\{{xy}=\frac 5 2}\end{array}\right.\] 
e dunque il suo insieme soluzione $\IS$ si ottiene dall'unione dell'insieme soluzione dei due
sistemi~$\IS=\IS_1 \cup \IS_2$.

Il primo sistema
\[\left\{\begin{array}{l}{x+y=-1}\\{{xy}=-\frac 1 2}\end{array}\right.\] 
ha equazione risolvente $t^2+t-\frac 1 2=0$ con radici
\[t_1=\frac{-1-\sqrt 3} 2\quad\text{e}\quad t_2=\frac{-1+\sqrt 3} 2\] 
e quindi il sistema ha soluzioni
\[S_1=\left\{\left(\frac{-1-\sqrt 3} 2;\frac{-1+\sqrt 3} 2\right) \vee \left(\frac{-1+\sqrt 3} 2;\frac{-1-\sqrt 3} 2\right)\right\}.\]

Il secondo sistema
\[\left\{\begin{array}{l}{x+y=-1}\\{{xy}=\frac 5 2}\end{array}\right.\]
ha equazione risolvente $t^2+t+\frac 5 2=0$, che ha $\Delta <0$ e quindi insieme soluzione vuoto. Pertanto anche il sistema non ha soluzioni reali, quindi $\IS_2=\emptyset$. L'insieme soluzione del sistema assegnato $\left\{\begin{array}{l}{x+y=-1}\\{x^4+y^4=\frac 7 2}\end{array}\right.$ è dunque $\IS=\IS_1\cup \emptyset=\IS_1$.
\end{esempio}
\end{exrig}
\ovalbox{\risolvii \ref{ese:6.35}, \ref{ese:6.36}, \ref{ese:6.37}, \ref{ese:6.38}, \ref{ese:6.39}, \ref{ese:6.40}, \ref{ese:6.41}, \ref{ese:6.42}, \ref{ese:6.43}, \ref{ese:6.44}, \ref{ese:6.45}, \ref{ese:6.46}, \ref{ese:6.47}}

\section{Sistemi omogenei di quarto grado}

\begin{definizione}
Un sistema si dice \emph{omogeneo} se le equazioni, con l'eccezione dei termini noti, hanno tutti i termini con lo stesso grado.
\end{definizione}

I sistemi omogenei di quarto grado sono quindi nella forma:
\begin{equation*}
\left\{\begin{array}{l}{a_1x^2+b_1xy+c_1y^2=d_1}\\{a_2x^2+b_2xy+c_2y^2=d_2}\end{array}\right..
\end{equation*}
\paragraph{Primo caso} $d_1=0 \;\wedge\; d_2=0$.

Il sistema si presenta nella forma $\left\{\begin{array}{l}{a_1x^2+b_1xy+c_1y^2=0}\\{a_2x^2+b_2xy+c_2y^2=0}\end{array}\right.$. Un sistema di questo tipo ha sempre almeno la soluzione nulla $(0;0)$.

Per trovare le altre soluzioni del sistema poniamo $y=tx$ e sostituendo abbiamo: \[ \left\{\begin{array}{l}{a_1x^2+b_1tx^2+c_1t^2x^2=0}\\{a_2x^2+b_2tx^2+c_2t^2x^2=0}\end{array}\right. \:\Rightarrow\: \left\{\begin{array}{l}{x^2(a_1+b_1t+c_1t^2)=0}\\{x^2(a_2+b_2t+c_2t^2)=0}\end{array}\right.. \]

Supponendo $x\neq 0$, cioè $x\in \insR_0$, possiamo dividere le due equazioni per $x^2$, otteniamo così due equazioni nell'incognita $t$ che possiamo risolvere. Se le due equazioni ammettono qualche soluzione comune allora il sistema ammette infinite soluzioni. Le soluzioni sono del tipo $x=k$ e $y={kt}$, dove $t$ è la soluzione comune di cui si è detto prima.

\begin{exrig}
\begin{esempio}
Risolvere il seguente sistema $\left\{\begin{array}{l}x^2-3{xy}+2y^2=0 \\-x^2+5{xy}-6y^2=0 \end{array}\right.$.

Applicando la sostituzione $y={tx}$, il sistema diventa $\left\{\begin{array}{l}x^2-3{tx}^2+2t^2x^2=0 \\-x^2+5{tx}^2-6t^2x^2=0 \end{array}\right.$.

Dividendo per $x^2$ otteniamo $\left\{\begin{array}{l}1-3t+2t^2=0 \\1-5t+6t^2=0 \end{array}\right.$.

La prima equazione ha radici $t_1=1$~~e~~$t_2=\frac 1 2$, mentre la seconda equazione ha radici $t_3=\frac 1 2$~~e~~$t_4=\frac 1 3$. Le due equazioni hanno una radice in comune $t=\frac 1 2$.

Pertanto, oltre alla soluzione $(0;0)$, il sistema ammette infinite soluzioni che possono essere scritte nella forma $\left\{\begin{array}{l}x=k \\y=\frac 1 2k \end{array}\right.$ con $k\in\insR_0$.
\end{esempio}
\end{exrig}

\paragraph{Secondo caso}$d_1=0 \;\wedge\; d_2\neq 0$.

Il sistema si presenta nella forma $\left\{\begin{array}{l}{a_1x^2+b_1xy+c_1y^2=0}\\{a_2x^2+b_2xy+c_2y^2=d_2}\end{array}\right.$.

Ponendo $y=tx$ si ha $\left\{\begin{array}{l}{a_1x^2+b_1tx^2+c_1t^2x^2=0}\\{a_2x^2+b_2tx^2+c_2t^2x^2=d_2}\end{array}\right.$.

Dividendo per $x^2$ la prima equazione ($\CE\, x\in\insR_0$) si ha $\left\{\begin{array}{l}{a_1+{b_1t}+{c_1t}^2=0}\\{x^2(a_2+b_2t+c_2t^2)=d_2}\end{array}\right.$.

Si risolve la prima equazione nell'incognita $t$; si sostituiscono i valori trovati nella seconda equazione e si ricavano i valori di $x$ e di seguito i valori di $y$ con $y=tx$.

%\pagebreak
\begin{exrig}
\begin{esempio}
Risolvere il sistema $\left\{\begin{array}{l}x^2-{xy}-6y^2=0 \\-x^2+2{xy}-3y^2=-6 \end{array}\right.$.

Sostituendo $y=tx$ il sistema diventa 
\[\left\{\begin{array}{l}1-t-6t^2=0 \\x^2(-1+2t-3t^2)=-6 \end{array}\right..\]

La prima equazione ha radici $t_1=\frac 1 3$ e $t_2=-\frac 1 2$.

Sostituendo $t=\frac 1 3$ nella seconda equazione si ha $x_{1\text{,}2}=\pm 3$ e sapendo che $y=tx$ si ottengono le coppie 
\[\left\{\begin{array}{l}x_1=3\\y_1=1\end{array}\right.\vee\left\{\begin{array}{l}x_2=-3\\y_2=-1\end{array}\right..\]

Sostituendo $t=-\frac 1 2$ si ha $x_3=-\frac{2\sqrt 6}{11}\vee x_4=\frac{2\sqrt 6}{11}$ e sapendo che $y={tx}$ si ottengono le coppie 
\[\left\{\begin{array}{l}x_3=-\frac{2\sqrt 6}{11}\\y_3=\frac{\sqrt 6}{11}\end{array}\right.\vee\left\{\begin{array}{l}x_4=-2\frac{\sqrt 6}{11}\\y_4=-\frac{\sqrt 6}{11}\end{array}\right..\]

L'insieme soluzione del sistema è quindi
\[\IS=\left\{(x_1;y_1)\text{, }(x_2;y_2)\text{, }(x_3;y_3)\text{, }(x_4;y_4)\right\}.\]
\end{esempio}
\end{exrig}

\paragraph{Terzo caso} $d_1\neq 0 \;\wedge\; d_2\neq 0$.

Il sistema si presenta nella forma $\left\{\begin{array}{l}{a_1x^2+b_1xy+c_1y^2=d}\\{a_2x^2+b_2xy+c_2y^2=d_2}\end{array}\right.$.

Ponendo $y=tx$ si ha 
\[\left\{\begin{array}{l}{x^2(a_1+b_1t+c_1t^2)=d_1}\\{x^2(a_2+b_2t+c_2t^2)=d_2}\end{array}\right..\]

Dividendo membro a membro le due equazioni, sotto la condizione $x\neq 0\;\wedge\; a_2+b_2t+c_2t^2\neq 0$, otteniamo 
\begin{align*}
&\frac{a_1+b_1t+c_1t^2}{a_2+b_2t+c_2t^2}=\frac {d_1}{d_2}\\
\Rightarrow\: & d_2(a_1+b_1t+c_1t^2)=d_1(a_2+b_2t+c_2t^2)\\
\Rightarrow\: & (c_1d_2-c_2d_1)t^2+(b_1d_2-b_2d_1)t+a_1d_2-a_2d_1=0 
\end{align*}
che è una equazione di secondo grado nell'incognita $t$.

Se l'equazione ha come soluzioni $t_1$ e $t_2$ dobbiamo poi risolvere i sistemi \[ \left\{\begin{array}{l}y=t_1x \\a_2x^2+b_2xy+c_2y^2=d_2 \end{array}\right.\vee\left\{\begin{array}{l}y=t_2x \\a_2x^2+b_2xy+c_2y^2=d_2 \end{array}\right.. \]

%\pagebreak
\begin{exrig}
\begin{esempio}
Risolvere il sistema $\left\{\begin{array}{l}x^2+3{xy}-y^2=-68 \\-2x^2+{xy}+3y^2=88 \end{array}\right.$.

Sostituendo $y={tx}$ il sistema diventa $\left\{\begin{array}{l}x^2(1+3t-t^2)=-68 \\x^2(-2+t+3t^2)=88 \end{array}\right.$.

Dividendo membro a membro con la condizione $x\neq 0\wedge 3t^2+t-2\neq 0$, cioè $x\neq 0$, $t\neq -1$ e $t\neq \frac 2 3$, si ha $\frac{1+3t-t^2}{-2+t+3t^2}=-\frac{68}{88}$, da cui l'equazione $29t^2+83t-12=0$ con radici $t_1=\frac 4{29}\vee t_2=-3$.

A questo punto dobbiamo risolvere i due sistemi:\[ \left\{\begin{array}{l}y=\frac 4{29}x \\-2x^2+{xy}+3y^2=88 \end{array}\right.\vee\left\{\begin{array}{l}y=-3x \\-2x^2+{xy}+3y^2=88 \end{array}\right.. \]

Il primo sistema è impossibile, il secondo ha soluzioni 
\[\left\{\begin{array}{l}x_1=-2\\y_1=6\end{array}\right.\vee\left\{\begin{array}{l}x_2=2\\y_2=-6\end{array}\right..\] 

Quindi l'insieme soluzione del sistema è $\IS=\{(-2;6)\text{, }(2;-6)\}$.
\end{esempio}
\end{exrig}
\ovalbox{\risolvii \ref{ese:6.48}, \ref{ese:6.49}, \ref{ese:6.50}, \ref{ese:6.51}, \ref{ese:6.52}, \ref{ese:6.53}, \ref{ese:6.54}, \ref{ese:6.55}, \ref{ese:6.56}, \ref{ese:6.57}, \ref{ese:6.58}, \ref{ese:6.59}, \ref{ese:6.60}}

\section{Metodo di addizione}

In alcuni casi è utile applicare questo metodo per eliminare velocemente i termini di secondo grado.

\begin{exrig}
\begin{esempio}
Risolvere il sistema $\left\{\begin{array}{l}x^2+y^2-2x=0 \\x^2+y^2-4x-2y+4=0 \end{array}\right.$.

Sottraendo membro a membro si ottiene l'equazione di primo grado \[2x+2y-4=0~\rightarrow~ x+y-2=0.\]

Il sistema può allora essere trasformato nel seguente:
\[\left\{\begin{array}{l}x^2+y^2-2x=0 \\x+y-2=0 \end{array}\right.\]
che può essere risolto con il metodo di sostituzione.
\end{esempio}
\end{exrig}
\ovalbox{\risolvi \ref{ese:6.61}}
\pagebreak
\section{Sostituzione delle variabili}

In alcuni casi, sostituendo in modo opportuno le variabili, il sistema può essere risolto più facilmente.

\begin{exrig}
\begin{esempio}
Risolvere il sistema $\left\{\begin{array}{l}2x^3+y^4=3 \\x^6-x^3y^4=0 \end{array}\right.$.

Sostituendo~$x^{3}=u$~e~$y^{4}=v$ il sistema diventa
\[\left\{\begin{array}{l}2u+v=3 \\u^{2}-uv=0 \end{array}\right..\]
Quest'ultimo può essere risolto con il metodo di sostituzione; si ottengono le soluzioni:
\[\left\{\begin{array}{l}u=0 \\v=3 \end{array}\right.\text{ e }\left\{\begin{array}{l}u=1 \\v=1 \end{array}\right..\]

Ricordando le sostituzioni si ottengono le soluzioni del sistema:
\[\left\{\begin{array}{l}x^{3}=0 \\y^{4}=3\end{array}\right. \rightarrow \left(0;\sqrt[4]{3}\right)\vee\left(0;-\sqrt[4]{3}\right)~\text{ e }\left\{\begin{array}{l}x^{3}=1 \\y^{4}=1\end{array}\right.\rightarrow (1;1)\vee(1;-1).\]
\end{esempio}
\end{exrig}
\ovalbox{\risolvi \ref{ese:6.62}}

\section{Problemi che si risolvono con sistemi di grado superiore al primo}

Riprendiamo un problema già discusso. Considerare più variabili ci permette di facilitare il processo di traduzione in linguaggio matematico.

\begin{problema}
Il trapezio isoscele $ABCD$ è inscritto in una semicirconferenza di diametro $AB$ di misura $25\unit{cm}$; determinare le misure dei lati del trapezio sapendo che il perimetro è $62\unit{cm}$.
\end{problema}
\begin{multicols}{2}
\emph{Dati}: $\left\{\begin{array}{l}\overline{AB}=25\text{; }2p=62;\\
AB\parallel CD\text{; }AD\equiv BC\end{array}\right.$.

\emph{Obiettivo}: $\overline{CB}$; $\overline{CD}$.

\emph{D.impliciti}: $\left\{\begin{array}{l}
\overline{KO}=\overline{CH}\text{; }\overline{CO}=\frac{25} 2;\\ \overline{KC}=\frac{\overline{DC}} 2\text{; }\overline{HB}=\frac{25-y} 2;\\ \widehat{CKO}=90\grado\text{; }\widehat{CHB}=90\grado.\end{array}\right.$

\emph{Incognite}: $\overline{CB}=x$; $\overline{CD}=y$.

\emph{Vincoli:} $\left\{\begin{array}{l}0<x<\frac{25} 2\sqrt 2\\0<y<25 \end{array}\right.$.
\begin{center}
\input{lbr/chap06/fig011_trap.pgf}
\end{center}
\end{multicols}

\emph{Relazioni tra dati e incognite}:
$ \left\{\begin{array}{l}{y+2x+25=62}\\{\left(\frac{25} 2\right)^2-\left(\frac y 2\right)^2=x^2-\left(\frac{25-y} 2\right)^2}\end{array}\right. \Rightarrow \left\{\begin{array}{l}{y=-2x+37}\\{x^2-25x+150=0}\end{array}\right..$

\emph{Soluzioni:} $\left\{\begin{array}{l}{x_1=15}\\{y_1=7}\end{array}\right.\vee \left\{\begin{array}{l}{x_2=10}\\{y_2=17}\end{array}\right.$.

\emph{Verifica:} Entrambe le soluzioni sono accettabili.

La risoluzione del problema si basa sull'equazione di primo grado $y+2x+25=62$ che definisce il perimetro, sulla congruenza dei segmenti $\overline{KO}$ e $\overline{CH}$ facilmente dimostrabile in quanto stessa distanza tra due rette parallele, l'applicazione del teorema di Pitagora ai triangoli $CKB$ e $CHB$, rettangoli per costruzione. Naturalmente tutte le informazioni ausiliare vanno dimostrate, ma data la loro facilità le lasciamo al lettore.

Importante è impostare le condizioni sulle incognite che devono essere maggiori di $0$ ma anche $x<\frac{25} 2\sqrt 2$ perché il trapezio non diventi un triangolo ($\overline{BC} < \overline{BE}$) e $y<25$ perché la base minore sia realmente minore ($\overline{CD} < \overline{AB}$). L'ultimo passo consiste nella verifica delle soluzioni, che nel nostro caso sono entrambe accettabili. Si hanno dunque due trapezi inscritti in quella semicirconferenza che avranno il perimetro di $62\unit{cm}$.

\begin{problema}
L'azienda Profit intende fare una ristrutturazione riducendo il numero degli operai. Oggi spende per essi (tutti con lo stesso stipendio) \officialeuro~$800$ al giorno. Se si licenziassero 5 dipendenti e si riducesse lo stipendio di \officialeuro~$2$ al giorno si avrebbe un risparmio giornaliero di \officialeuro~$200$. Quanti sono gli operai attualmente occupati nell'azienda?
\end{problema}

\emph{Dati}:$ \left\{\begin{array}{l}
\text{spesa per salari al giorno}=\text{\officialeuro~}800;\\
\text{riduzione salario giornaliero}=\text{\officialeuro~}2;\\
\text{riduzione numero operai}=5\text{ unità};\\
\text{risparmio dopo il licenziamento e la riduzione di stipendio}=\text{\officialeuro~}200.
\end{array}\right.$

\emph{Obiettivo}: numero operai occupati prima della ristrutturazione

\emph{Incognite}:$ \left\{\begin{array}{l}
x =\text{numero operai prima della ristrutturazione};\\
y= \text{salario percepito da ogni operaio prima della ristrutturazione}.
\end{array}\right.$

\emph{Vincoli}: $\left\{\begin{array}{l}x\in \insN\\y\in \insR^+\end{array}\right.$

\emph{Altre Informazioni}: $ \left\{\begin{array}{l}
\text{Numero operai dopo la ristrutturazione} = x-5;\\
\text{salario dopo la ristrutturazione} =y-2;\\
\text{spesa per stipendi dopo la ristrutturazione} =800-200=\text{\officialeuro~}600.\end{array}\right.$

\emph{Relazioni tra dati e incognite}:
\begin{equation*}
\left\{\begin{array}{l}{{xy}=800}\\{(x-5)(y-2)=600}\end{array}\right.\Rightarrow \left\{\begin{array}{l}{{xy}=800}\\{{xy}-2x-5y+10=600}\end{array}\right.\Rightarrow \left\{\begin{array}{l}{{xy}=800}\\{2x+5y=210}\end{array}\right.
\end{equation*}

\emph{Soluzioni}: $\left\{\begin{array}{l}{x_1=25}\\{y_1=32}\end{array}\right.\vee \left\{\begin{array}{l}{x_2=80}\\{y_2=10}\end{array}\right.$

\emph{Verifica}: Entrambe le soluzioni sono accettabili.

Naturalmente c'è una grande differenza tra percepire $32\unit{\text{\officialeuro/giorno}}$ di salario o $ 10\unit{\text{\officialeuro/giorno}}$, come avere impiegati $25$ o $80$ operai. Il problema va meglio definito. Sarebbe sufficiente un vincolo che ci dice qual è la paga minima giornaliera di un operaio.

\begin{problema}
Un numero $k\in \insN$ è composto da tre cifre. Il prodotto delle tre cifre è $42$. Se si scambia la cifra delle decine con quella delle centinaia si ottiene un numero che supera $k$ di $360$. Se si scambia la cifra della unità con quella delle centinaia si ottiene un numero minore di $99$ rispetto al numero $k$. Trovare $k$.
\end{problema}

\emph{Dati}: $\left\{\begin{array}{l}
\text{il numero } k \text{ è composto da tre cifre};\\
\text{prodotto delle tre cifre} = 42;\\
\text{scambiando la cifra delle decine con quella delle centinaia si ha }l=k+360; \\
\text{scambiando la cifra delle unità con quella delle centinaia si ha }m=k-99.\\
\end{array}\right.$

\emph{Obiettivo}: trovare il numero $k$.

\emph{Incognite}: $\left\{\begin{array}{l}
x=\text{ cifra che rappresenta il numero delle centinaia;}\\
y=\text{ cifra che rappresenta il numero delle decine;}\\
z=\text{ cifra che rappresenta il numero delle unità.}
\end{array}\right.$

\emph{Vincoli}: $\left\{\begin{array}{l}x\in \{1\text{, }2\text{, }3\text{, }4\text{, }5\text{, }6\text{, }7\text{, }8\text{, }9\} \\y\text{, }z\in \{0\text{, }1\text{, }2\text{, }3\text{, }4\text{, }5\text{, }6\text{, }7\text{, }8\text{, }9\}\end{array}\right.$.

\emph{Altre Informazioni}: $\left\{\begin{array}{l}
k=100x+10y+z;\\
l=100y+10x+z;\\
m=100z+10y+x.
\end{array}\right.$

\emph{Relazioni tra dati e incognite}: \[ \left\{\begin{array}{l}x\cdot y\cdot z=42 \\100y+10x+z=100x+10y+z+360\\100z+10y+x=100x+10y+z-99 \end{array}\right.\Rightarrow \left\{\begin{array}{l}x\cdot y\cdot z=42 \\x-y=-4\\x-z=1\end{array}\right.. \]

\emph{Soluzioni}: $\left\{\begin{array}{l}x_1=3\\y_1=7\\z_1=2\end{array}\right.$.

\emph{Verifica}: La soluzione soddisfa le condizioni, il numero cercato è $372$.

\vspazio\ovalbox{\risolvii \ref{ese:6.63}, \ref{ese:6.64}, \ref{ese:6.65}, \ref{ese:6.66}, \ref{ese:6.67}, \ref{ese:6.68}, \ref{ese:6.69}, \ref{ese:6.70}, \ref{ese:6.71}, \ref{ese:6.72}, \ref{ese:6.73}, \ref{ese:6.74}, \ref{ese:6.75},}

\vspazio\ovalbox{\ref{ese:6.76}, \ref{ese:6.77}, \ref{ese:6.78}, \ref{ese:6.79}, \ref{ese:6.80}, \ref{ese:6.81}, \ref{ese:6.82}, \ref{ese:6.83}, \ref{ese:6.84}, \ref{ese:6.85}, \ref{ese:6.86}, \ref{ese:6.87}, \ref{ese:6.88}, \ref{ese:6.89}, \ref{ese:6.90}, \ref{ese:6.91},}

\vspazio\ovalbox{\ref{ese:6.92}, \ref{ese:6.93}, \ref{ese:6.94}, \ref{ese:6.95}, \ref{ese:6.96}, \ref{ese:6.97}, \ref{ese:6.98} \ref{ese:6.99}, \ref{ese:6.100}}

\newpage
\input{./chap/06_esercizi}
\cleardoublepage
